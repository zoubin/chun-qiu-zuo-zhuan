# 文公

## 三人行必有我师

### 狼瞫之勇
《传》言：

> 戰於殽也，晉梁弘御戎，萊駒爲右。戰之明日，晉襄公縛秦囚，使萊駒以戈斬之。囚呼，萊駒失戈，狼瞫取戈以斬囚，禽之以從公乘。遂以爲右。
> 箕之役，先軫黜之，而立續簡伯，狼瞫怒。
> 其友曰：“盍死之？”
> 瞫曰：“吾未獲死所。”
> 其友曰：“吾與女爲難。”
> 瞫曰：“周志有之：‘勇則害上，不登於明堂。’ **死而不義，非勇也。共用之謂勇。** 吾以勇求右，無勇而黜，亦其所也。谓上不我知，黜而宜，乃知我矣。子姑待之。”
> 及彭衙，既陳，以其屬馳秦师，死焉。晉師從之，大敗秦師。
> 君子謂“狼瞫於是乎君子。詩曰：‘君子如怒，亂庶遄沮。’又曰：‘王赫斯怒，爰整其旅。’ **怒不作亂，而以從師，可謂君子矣。**”

从其友的“吾与女为难”可见其时上下相乱的风气，然而狼瞫自有其恒，求勇得勇，亦可谓一豪杰也，可为吾师。

